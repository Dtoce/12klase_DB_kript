# 12klase_DB_kript
DB un kriptogrāfija
1.uzdevums (10 punkti)
Analizē doto problēmu un zemāk dotajās tabulās izplāno relāciju datubāzes struktūru (aizpildi tikai tās tabulas un laukus, kuri ir nepieciešami):
• izplāno atbilstošus laukus, kas atvieglo datu apstrādi, (3 punkti)
• uzraksti atbilstošus datu tipus, (2 punkti)
• ieraksti vienu datu piemēru katrā no laukiem, (1 punkts)
• sasaisti tabulas ar atbilstošu relāciju tipu. (4 punkti)
Problēmas apraksts:
Celtniecības instrumentu un aprīkojuma nomas uzņēmumam ir jāizveido datu bāze klientu (klienti ir tikai fiziskas personas), iznomājamās un iznomātās tehnikas uzskaitei. Datu bāzei jāsatur:
• informācija par nomnieku (piemēram, Jānis Kociņš), kurš ir viennozīmīgi identificējams un sazvanāms;
• informācija par iznomājamiem instrumentiem, piemēram, urbi, leņķa slīpmašīnu, lāpstu, trepēm. Tajā skaitā – jāsatur informācija, kad katrs instruments iegādāts un kāda bija katra instrumenta nomas cena dienā.
Iesniedzams – fails DB vai PY, relāciju attēlošanai  zīmējums PNG formātā.
2.uzdevums (3 punkti)
Izveidot Python programmu, kas nolasītu un izdrukātu visu teksta faila saturu (txt formātā). 
3.uzdevums (3 punkti)
Izveidot Python programmu, kas nolasītu un izdrukātu tikai otrās kolonnas datus no CSV faila. 
4.uzdevums (8 punkti)
Izveidot Python programmu, kur lietotājs ievada gar faila nosaukumu un faila formātu (paplašinājumu), un atkarībā no faila paplašinājuma tiek nolasīts faila saturs. Nolasītā informācija ir jāizdrukā terminālī. Ievērot iespējamās kļūdas! 
5.uzdevums (10 punkti)
Izveidot Python programmu, kas ļauj lietotājam ievadīt savu vārdu terminālī. Ievadīto vārdu pēc tam ierakstīt šifrētā veidā teksta failā (piemēram, "lietotajs.txt"). Programmai jābūt spējīgai apstrādāt kļūdas, piemēram, faila nepieejamību vai rakstīšanas problēmas. Pēc ierakstīšanas izvadīt paziņojumu par veiksmīgu darbību vai kļūdu gadījumā attiecīgu kļūdas ziņojumu. README.md failā  atrodama instrukcija – kā šo failu nolasīt!

